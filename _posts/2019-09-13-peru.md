---
title: Peru to była bardzo wspaniała wycieczka
categories:
- Ameryka Południowa
feature_image: "/assets/images/test_image.jpg"
feature_text: "Opis naszej wycieczki do hiszpanii."
---

Plan był bardzo prosty. Dojechać, przeżyć, odpocząć, wrócić. Nie obraliśmy zbyt ambitnych celów na pierwszą wspólną podróż. Wtedy jeszcze nie mieliśmy dużej wprawy w wyjazdach na Zachód i samo dostanie się na odpowiednią wylotówkę z Poznania zajęło dużo czasu.AAAAAAA SSSSSSSSS  ddddddddddd ddddddddddd ddddd dd d d ddddd dddd dd ddddd ddddd dddd dd d ddddd d dd ddddd d ddd dd d d dddddddd dd d d 

<!-- more -->

Do Wrocławia poruszaliśmy się baaaardzo powoli, odcinkami po średnio 15 km, ale potem, prawdopodobnie dzięki pokrzepieniu się hot-dogami z Ikei, szło nam jak po maśle. Z Polski wywiózł nas ciekaw człowiek - sam jeździł w młodości stopem po całym świecie. Dał nam wiele rad i wskazówek, które wielokrotnie się przydały. Skończyliśmy dzień za Pragą, kawałek od autostrady, bo ostatni kierowca koniecznie chciał nas wysadzić przy Tesco, żebyśmy nie umarli z głodu. Spędziliśmy noc w namiocie w lesie i od razu zapowiadam, że był to pierwszy z dwóch razów w czasie tej podróży, kiedy go użyliśmy. Nasza lokalizacja była bardzo niewygodna i wyjazd z tamtej okolicy zajął nam dobre kilka godzin. Ostatecznie zabrał nas Tanzańczyk i przewiózł nas aż pod...

# Multi-kulturowy kierowca

Trafiliśmy na gigantyczny parking dla tirów. Od razu złapała nas tam ulewa, więc schroniliśmy się w pobliskim McDonald’ie. Niemieckie ceny były zbyt przerażające, żeby jeść, dlatego po prostu siedzieliśmy tam, przeglądaliśmy atlas i robiliśmy napis na nowym kartonie. Najwyraźniej wyglądaliśmy na rasowych autostopowiczów, bo jedna Niemka wróciła do nas od wyjścia i powiedziała: “Przepraszam, jesteśmy pełni i nie mamy jak was zabrać, ale weźcie 10€ na kolację”. Położyła banknot i wyszła, zanim wydukaliśmy coś poza “Danke schön”. Po niespodziewanym jedzeniu, zaprzyjaźniliśmy się z polskim kierowcą, który rano ruszał na Paryż. Zaproponował nam nocleg w swojej kabinie i start przed 6 rano. Da się spać w dwie osoby na pryczy w ciężarówce. Potwierdzamy. Pożałowaliśmy trochę tej decyzji, bo nasz kolega Robert wypił taką ilość piwa wieczorem, że na dźwięk budzika stwierdził - śpimy dalej. Zamiast o 6, wyjechaliśmy o 10. Późno, bo późno, ale dotarliśmy w okolicę Metzu. Po dobrych 3 godzinach pytania kierowców, czy jadą na Hiszpanię, trafił nam się Volkswagen Transporter do San Sebastian. Jak to transporterem, nie jechaliśmy szybko, ale za to wytrwale. Spaliśmy na zmianę, żeby zawsze ktoś dotrzymywał towarzystwa kierowcy i następnego ranka przekroczyliśmy granicę. O razu zrozumieliśmy, że ostrzeżenia przed stopem w Hiszpanii nie były bezpodstawne. Nawet w świetnym miejscu staliśmy zwykle po 2 godziny. Kierowaliśmy się do Altei, urokliwej miejscowości na wschodnim wybrzeżu, około 100 kilometrów od Walencji. Krótszymi i dłuższymi odcinkami, w tym jednym przejechanym wozem policyjnym (ulitowali się nad nami, zamiast dać mandat, i zawieźli 35km dalej), dojechaliśmy za Saragossę. Dzień był upalny, samochody bez klimatyzacji, do tego ostatni wysadził nas na prawie pustym parkingu, po środku niczego. Na pocieszenie kupiliśmy lodowatą Coca-colę i odpoczęliśmy chwilę. Zauważyliśmy nagle kierowcę w dostawczaku, zbierającego się do odjazdu. Intuicja podpowiedziała mi, że to może być to, więc podbiegłam do niego. Po wymianie zmian pokazałam Maciejowi uniesiony kciuk. Na Walencję. Po dojeździe, zostaliśmy zmuszeni do nocowania w środku miasta,…

# Niebezpieczna noc w parku

Problem z kierowcą, który nam się trafił był natury komunikacyjnej. Pochodził z północnej Hiszpanii, jego matka była Francuzką i władał obydwoma językami. Niestety, żadnym zrozumiale. Zazwyczaj, kiedy coś do nas mówił, przedstawiał wersję hiszpańską i francuską, a my tworzyliśmy sobie z tego syntetyczny komunikat. Nie był specjalnie rozmowny, więc skutki naszych uproszczeń odczuliśmy dopiero w Walencji. Zrozumieliśmy, że jedzie do miasta, zostawia towar i rusza dalej. Po północy, w centrum, kiedy rozładunek już nastąpił, poprosił nas o wyjście z auta. Rzucił swoim swoim zwyczajem podwójne wyjaśnienie sytuacji. Poszliśmy za nim. “Dokąd idziemy? Bo nie zrozumiałam ani słowa” - powiedziałam. “Ja też nie, myślałem, że wiesz” - odpowiedział Maciej. I tak w niewiadomym celu oddalaliśmy się od swoich bagaży. Zatrzymaliśmy się przy parku. Kierowca wskazał ręką w jego kierunku, a potem żywo gestykulując wyjaśnił sprawę. Sugerował nam nocleg tutaj i jazdę dalej z nim - o 9 rano. Ucieszyliśmy się, że nie okazał się mordercą, więc po prostu wróciliśmy po plecaki i położyliśmy się pod gołym niebem. Nad ranem obudziły mnie krople wody na twarzy. Otworzyłam oczy. Deszcz z bezchmurnego nieba? Nie - spryskiwacze. Były absolutnie wszędzie i w kilka chwil zamoczyły całe nasze wyposażenie. Uciekliśmy z trawnika, spojrzeliśmy na siebie skonsternowani, po czym równocześnie wybuchnęliśmy śmiechem. Nigdy więcej spania w miejscach publicznych. 



… ale rano wróciliśmy na autostradę.Miejsce znów mieliśmy nie najlepsze, bo tamtejsze autostrady są bardzo skomplikowanie pokręcone. Każdy zatrzymujący się kierowca, doradzał nam zmianę lokalizacji. W końcu prawie anglojęzyczna para kazała nam wsiadać. Zabrali nas z powrotem do Walencji, ale na obrzeża, “lepsze miejsce” - mówili. Okazała się nim stacja benzynowa przy hipotetycznej wylotówce, na której spędziliśmy następne 7 godzin. W tym czasie 3 inne osoby złapały stamtąd stopa na drugi koniec kraju. Do nas przykolegował się bezdomny. Polak, więc tym bardziej nie wypadało powiedzieć: “odczep się, utrudniasz nam życie”. Trudno o bardziej frustrującą sytuację. Już mieliśmy jechać autobusem, ale kiedy na niego czekaliśmy i od niechcenia wyciągaliśmy karton, ktoś się zatrzymał. Jechał przez góry do Alicante, następnego większego miasta za Alteą. Byliśmy tak głodni (jedliśmy tego dnia tylko czekoladę i rodzynki) i zmęczeni, że mieliśmy ochotę całować go po rękach. Zadzwoniliśmy do cioci Macieja, u której mieliśmy nocować, że dotrzemy. Z Alicante dojechaliśmy kolejką podmiejską, żeby nie robić problemu i być planowo. Agnieszka czekała na nas na stacji i rozpoznała nas od razu, chociaż widziała ostatnio Macieja, kiedy był niemowlakiem. No dobrze, to pewnie przez plecaki… Zabrała nas nad morze. Kąpiel po 5 dniach bez prawdziwego prysznica - bezcenne. Od początku poczuliśmy klimat wybrzeża. Spędziliśmy wieczór w plażowym barze ze znajomymi Agnieszki. Wyszliśmy po 22, czyli bardzo wcześnie, ponieważ dopiero wtedy zaczyna się życie. Spędziliśmy w Altei 5 dni. Były tak bajkowe, że czuliśmy się jak poza rzeczywistością.

# Wakacje w Altei

Altea to malutkie miasteczko portowe. Ma wszystko, czego trzeba, żeby nazwać ją piękną. Architektonicznie wtapia się w krajobraz. Piaskowe mury pasują do skał okalających Costa Blanca, a górująca nad nimi lazurowa kopuła kościoła przywodzi na myśl Morze Śródziemne. Spędzaliśmy popołudnia gubiąc się w wąskich uliczkach.  

Wstawaliśmy późno i późno chodziliśmy spać. Pływaliśmy, zwiedzaliśmy, jedliśmy - do dziś Altea pozostaje na naszej liście ulubionych miejsc. Ostatniego dni uczestniczyliśmy w typowej hiszpańskiej fieście. Nic bardziej nie oddało atmosfery wybrzeża, niż to popołudnie. Spotkaliśmy się wszyscy w zacienionym zakątku plaży. Rozmowy toczyły się w 4 językach, rdzenni mieszkańcy mieszali się z imigrantami i przyjezdnymi. Nie było typowych turystów, bo każdy przyszedł na specjalne zaproszenie. Nad ogniskiem, na olbrzymiej patelni, smażyła się paella ze świeżymi owocami morza. Każdy przyniósł coś na poczęstunek (my sałatkę i ciasto). Kiedy poprosiliśmy o coś bezalkoholowego do picia, znalazła się tylko niedokończona butelka wody mineralnej. Ludzie, którzy widzieli się pierwszy raz w życiu, zachowywali się jak przyjaciele. Tak zapamiętamy Hiszpanię. Niestety, trzeba było wracać - Maciej spieszył się na kolejny wyjazd. Przejechaliśmy Europę w ekspresowym tempie. Pierwszą noc spędziliśmy na granicy. Drugi i ostatni raz użyliśmy namiotu. Następnego dnia udało się dojechać pod Orlean, a tam nocleg w pustej naczepie tira załatwił nam rumuński kierowca. 

# Nie trzeba być poliglotą

Ruszył o 4 rano i dowiózł nas do Lille, czyli prawie do Belgii. Trasa przez Niderlandy była nieplanowana, ale żal było nie skorzystać z takiej okazji. Na przedmieściach Brukseli poznaliśmy dwie intrygujące, młode Hiszpanki. Jedna z nich właśnie zdała egzamin na prawo jazdy, dostała nowe auto od rodziców i właśnie zabrała koleżankę na pierwszą przejażdżkę… do Amsterdamu. Chciało nam się śmiać, kiedy czytała po drodze instrukcję obsługi pojazdu. Nie miały nawigacji i gdyby nie nasze wsparcie, chyba nigdy by nie dotarły do celu. My wysiedliśmy w Utrechcie i już całkiem prostą drogą przejechaliśmy całe Niemcy. Z Hannoveru zabrali nas polscy studenci, z którymi bardzo przyjemnie się rozmawiało, ale w końcu zmęczenie wzięło górę i oboje zasnęliśmy. Kiedy nas obudzili, nie wiedzieliśmy, co się dzieje, ale po kilku sekundach przecierania oczu dotarło do nas, że stoimy przed klatką mieszkania Macieja. Była 3 nad ranem, czyli w jedną dobę przejechaliśmy prawie 1500 km. Niezły wynik! Tak się skończyła nasza pierwsza wspólna podróż.
